<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hayvanlar Alemi</title>
</head>

<body>
    <h1>Hayvanlar Alemi</h1>
    <p>"Hayvanlar" buraya yönlendirilmektedir. Aynı isimli albüm için Hayvanlar (albüm) sayfasına bakınız.
        Başlığın diğer anlamları için Hayvan (film) sayfasına bakınız.
        Hayvanlar
        Yaşadığı dönem aralığı: 665-0 myö
        Kriyojeniyen-Günümüz[1]
        Had'nArkeenProterozoyikFa.

        Biyolojik sınıflandırmaBu sınıflandırmayı düzenle
        Üst âlem: Eukaryota
        (sırasız): Unikonta
        (sırasız): Obazoa
        (sırasız): Opisthokonta
        (sırasız): Holozoa
        (sırasız): Filozoa
        Âlem: Animalia
        Linnaeus, 1758
        Ana bölümlenme
        Ana hayvan taksonları
        Sinonimler
        Metazoa
        Choanoblastaea
        Gastrobionta
        Zooaea
        Euanimalia
        Animalae
        Biyoloji

        Yaşam bilimi
        DizinAna hatlarSözlükTarih (Zaman çizelgesi)
        Temel bileşenler
        Dallar
        Araştırma
        Uygulamalar
        Kategori Kategori
        gtd
        Hayvan, canlılar dünyasının ökaryotlar (Eukaryota) üst âlemindeki hayvanlar (Animalia) âleminde sınıflanan
        canlıların
        ortak adıdır. Arapça "canlı varlık" anlamındaki ḥayevān sözcüğünden Türkçeye geçmiş olan "hayvan"[2] sözcüğü,
        günlük
        kullanımda esasen insan dışı, nefes alan ve hareket eden canlıları ifade etmek için kullanılsa da, biyolojik
        bağlamda
        insanı da içerir. Anadolu ağızlarında hayvan anlamında bav, bobos, böçü, çer, çokgal, dölük, evcimen, evlük,
        karaböcü,
        karaltı, medek, tereke, töm gibi sözcükler kullanılmaktadır.[3] Hayvan sözcüğünün eş anlamlısı döngül
        sözcüğüdür.[4][5][6] Hayvanlar âleminin bilimsel ve Latince adı olan "Animalia" terimi ise yine Latince olan ve
        "yaşayan" ya da "ruh" anlamına gelen animadan türetilmiş animal sözcüğünün çoğuludur. Hayvanlar âlemini
        tanımlayan bir
        başka Yunanca bilimsel terim de metazoa'dır (μετάζωα).

        Genellikle çevrelerine uyum sağlayan ve diğer canlılarla beslenen çok hücreliler âlemidir. Vücutları, embriyonun
        bazı
        metamorfozlar geçirmesiyle gelişir. Ökaryotik çok hücreli organizmalardır. Besinlerini genel olarak sindirerek
        alırlar.

        Hayvanların birçoğu hareketlidir ve bitkilerde tipik olan bulunan kalın hücre duvarları genellikle yoktur.
        Embriyonik
        gelişim esnasında büyük ölçülerde hücresel göçler ve doku organizasyonları görülür. Üremeleri primer (birincil)
        olarak
        seksüeldir; diploit kromozom taşıyan dişi ve erkekler mayozla haploit kromozomlu gametleri, bunlar da birleşerek
        diploit
        zigotu oluşturur.

        Yaklaşık 1 milyonu böcek olmak üzere 1,5 milyondan fazla hayvan türü tanımlanmıştır, fakat tanımlanmamış
        olanlarla
        birlikte 7 milyondan fazla hayvan türü olduğu tahmin edilmektedir.</p>
    <h2>Memeliler</h2>
    <img src="https://cdn.evrimagaci.org/uptgA_bwfZuD7QKyuGSu8ufBHaM=/825x0/filters:format(webp)/evrimagaci.org%2Fpublic%2Fcontent_media%2Fdb01b5d492788725fb936e72fd9fd6f6.jpg"
        alt="Memeliler">
    <p>Memeliler (Latince: Mammalia), hayvanlar aleminin insanların da dâhil olduğu, dişilerinde bulunan meme bezleri ve
        hem
        dişi hem erkek bireylerinde bulunan ter bezleri, kıl, işitmede kullanılan üç orta kulak kemiği ve beyinde yer
        alan
        neokorteks bölgesi ile ayrılan bir omurgalı sınıfıdır.

        Dünya üzerinde yaklaşık 6500 memeli türü bulunur.[5] Bunların 200 kadarı Avrupa’da görülebilir, Türkiye ise tek
        başına
        yaklaşık 170 memeli türü barındırmaktadır. Çift ve karmaşık dolaşım sistemine sahip, sabit vücut sıcaklıklı
        hayvanlardır. Vücutları genellikle kıllarla örtülüdür. Genç bireyler anne sütü ile beslenirler. Genellikle bacak
        şeklinde oluşmuş dört üyeleri vardır. Solunumda diyafram kullanırlar. Alt çeneleri bir çift kemikten oluşmuştur;
        orta
        kulaktaki kemikler üç parçalı olup kulak zarı ve iç kulakla bağıntılıdır. Hemen hemen hepsinde yedi boyun omuru
        vardır.

        Memeliler, sıcak kanlı yaratıklardır. Yani vücut sıcaklıkları genel olarak çevre koşullarından bağımsızdır. Bu
        ısı
        yalıtkanlığını sağlamak için ise toplam ürettikleri enerjinin %80'ini harcarlar. Vücutları kıllarla kaplıdır ki,
        bu doku
        bazı türlerde dikenli bir hâl alabilir (örneğin kirpi) ya da azalıp neredeyse pürüzsüz hâle gelebilir; insan,
        yunus ve
        balinalarda olduğu gibi. Theria alt sınıfı doğurarak çoğalırken Prototheria alt sınıfı yumurtlayarak çoğalır.

        Yavru memeliler, genel olarak belirli bir gelişim evresini tamamlayıncaya kadar annelerinin karnında taşınır.
        Doğum
        sırasında yavrunun gelişmişliği memeli türüne göre değişkenlik gösterir. Kör (ve genelde çıplak) doğan ve bazen
        yıllarca
        annesi tarafından yetiştirilen memeli türleri olduğu gibi, doğumun ardından kısa süre içinde koşmaya ya da
        yüzmeye
        başlayan memeli türleri de vardır. Ancak genel olarak memelilerde, yavruların belirli bir süre anne tarafından
        bakımı
        zorunludur. Dişi memeli, yavrusunu bebeğin gelişimi için gerekli bileşenleri içeren zengin içerikli sütü ile
        besler.

        Memelilerin vücut büyüklükleri değişkendir. En küçük memeli, bir böcekçil olan yabanarısı yarasası
        (Craseonycteris
        thonglongyai - ortalama 3 cm, 1 gr); en büyük memeli ise mavi balinadır (Balaenoptera musculus - ortalama 35 m,
        120
        ton). Memeli vücudu, sıcak veya soğuk iklim koşulları ile mücadele için de farklı özelliklere sahiptir. Karasal
        memeliler için kalın bir kış kürkü, deniz memelileri için deri altında kalın bir yağ tabakası veya yağlanmış bir
        kürk bu
        mücadelenin silahlarıdır. Bazı memeliler de kış uykusuna yatarak, bu dönemi enerjiden tasarruf ederek geçirir.
        Yiyeceğin
        bol olduğu dönemde vücudunda depoladığı fazladan kalorileri, yiyeceğin kıt olduğu bu dönemde ‘uyku’ durumunda
        iken
        yakar. (Sincaplar, ayılar ve porsuklarda olduğu gibi.) Bu durum gerçek bir kış uykusu hâlini de alabilir
        (yediuyurlar ya
        da yarasalarda olduğu gibi) yani bu süre içinde canlılar, yaşamsal faaliyetlerini ve vücut sıcaklıklarını
        minimuma
        indirirler.

        Bazı memeli türleri insanlar tarafından evcilleştirilmiştir ve yabani türleri ortadan kalkmış ya da çok az
        kalmıştır.
        (İnek, at, koyun gibi.)</p>
    <h2>Sürüngenler</h2>
    <img src="https://upload.wikimedia.org/wikipedia/commons/thumb/2/2c/Extant_reptilia.jpg/1280px-Extant_reptilia.jpg"
        alt="Sürüngenler" width="100%">
    <p>Sürüngenler (Latince: Reptilia), omurgalıların soğukkanlı, yumurtlayarak çoğalan, büyük bir sınıftır. Basitçe
        yılanlar,
        kertenkeleler, kaplumbağalar, timsahlar ve tuataralardan oluşur.

        Değişkensıcaklı (heterotermi veya soğukkanlı) omurgalılardan olan sürüngenler, evrimsel olarak amfibiyenlerle
        sabitsıcaklı (homeotermi veya sıcakkanlı) hayvanlar (kuşlar ve memeliler) arasındaki geçiş sürecini ve denizden
        karaya
        kalıcı geçişi temsil ederler. Vücutlarının pul ya da benzer levhalarla kaplı olması nem kaybını en az düzeyde
        tutmalarını sağlar, bu sayede kurak ortamlara oldukça iyi uyum sağlarlar.

        Vücut sıcaklıklarını sabit tutacak metabolizmik mekanizmalara sahip olmadıkları için, vücut ısıları dış ortamın
        ısısına
        bağlı olarak değişkendir. Bu nedenle; sürüngen türlerinin çok büyük bir kısmı dünyanın ılıman iklim kuşaklarında
        yaşamlarını sürdürür, dolayısıyla daha çok yazın görünürler. Aynı nedenle kasları enerji tasarrufu yapar.
        Kaslarının güç
        potansiyeli memelilere oranla 4, kuşlara oranla 2 kat daha fazladır.

        Tümü akciğerleriyle solunum yapan sürüngenler, yumurtlayarak ürerler. Bazı türlerde yavruların yumurtadan
        çıkması,
        dişinin içinde gerçekleşir.

        En eski sürüngen fosillerine Karbonifer döneme tarihlenen kayaçlarda rastlanır. Karbonifer Dönemi izleyen
        Permiyen Dönem
        ve tüm Mezozoik Zaman boyunca, tür çeşitliliği yönünden hızlı bir evrimleşme göstermişler, Mezozoik Zaman'da
        karalardaki
        hakim türleri oluşturmuşlardır. Kretase Döneminin sonunda gerçekleşen (65 milyon yıl önce) Kretase-Tersiyer yok
        oluşu
        sonucunda sürüngen türlerinin büyük bir bölümü yok olmuşsa da Senozoyik'te yeniden çeşitlenmişlerdir. Günümüzde
        yaklaşık
        10.000 kadar sürüngen türü yaşamaktadır – tür sayısı, diğer kara omurgalılarından memeliler ve amfibiyenlere
        göre (her
        ikisi de yaklaşık 6000 tür içerir) fazla olup, kuşlarla yaklaşık olarak aynıdır.</p>
    <h2>Kuşlar</h2>
    <img src="https://im.haberturk.com/l/2023/02/24/ver1698399483/3568263/jpg/640x360" alt="Kuşlar">
    <p>Kuş; tüyleri, dişsiz gagaları, yumurtladıkları sert kabuklu yumurtalar yoluyla üreyen, yüksek metabolizma hızına
        sahip,
        dört odacıklı kalpleri ve hafif ama güçlü bir iskelet yapısına sahip, Aves sınıfını oluşturan sıcakkanlı
        omurgalı
        hayvanlar grubudur. Tüm dünyada yaygın olarak yaşayan kuşların boyutları arı sinek kuşunda 5 cm ila deve kuşunda
        2,75 m
        arasında değişir. On bin kadar yaşayan kuş türü bulunur[30] ve bunların yarısından fazlasını ötücü kuşlar
        oluşturur.
        Kuşların türlere göre farklılık gösteren kanatları vardır ve kanatsız olduğu bilinen tek grup soyu tükenmiş olan
        moa ile
        fil kuşudur. Ön ayakların evrimleşerek kanatlara dönüşmesi kuşlara uçma yeteneği sağlamış ancak daha sonra yine
        evrimin
        devam etmesiyle penguenler, deve kuşları ve adalarda endemik olan bazı türler uçma yeteneğini kaybetmişlerdir.
        Kuşların
        sindirim ve solunum sistemleri de uçma yeteneğine uyum sağlamıştır. Özellikle deniz kuşları ve bazı su kuşları
        gibi
        kuşlar ayrıca evrimleşerek yüzme yeteneği de kazanmıştır.

        Kuşlar tüylü teropod dinozorlardır ve yaşayan tek dinozor grubunu oluştururlar. Ayrıca yaşayan en yakın
        akrabaları
        timsahlardır. İlk olarak 160 milyon yıl önce Çin'de ortaya çıkan ve aralarında Archaeopteryx'in de bulunduğu
        ilkel
        uçucuların soyundan gelmektedirler. DNA kanıtlarına göre günümüz kuşları (Neornithes) Orta ve Geç Kretase
        Dönemi'nde
        evrimleşmiş ve 66 milyon yıl önce teruzorlar ile tüm uçmayan dinozorları öldüren Kretase-Tersiyer yok oluşu
        zamanında
        oldukça önemli oranda türleşmişlerdir.

        Özellikle kargagiller ve papağansılar olmak üzere bazı kuşlar en zeki hayvanlar arasındadır; çeşitli kuş türleri
        alet
        yapıp kullanırken bazı kuşların alet kullanımı primatların en iyi kullanımları ile boy ölçüşebilir.[31][32][33]
        Birçok
        sosyal tür bilgiyi nesilden nesle geçirmekte ve bu da bir çeşit kültür olarak kabul edilmektedir. Kuşlar
        yavrularını
        müşterek olarak büyütme, birlikte avlanma, sürü olarak hareket etme ve avcılara karşı birlikte savunma yapma
        davranışları gösteren, görsel yollarla ya da öterek birbirleri ile iletişim kuran sosyal hayvanlardır. Kuş
        türlerinin
        büyük çoğunluğu genellikle bir üreme mevsimi boyunca, bazen yıllar boyunca cinsel açıdan olmasa da sosyal açıdan
        tek
        eşlidir ama yaşamları boyunca tek eşli olan türlere nadir rastlanır. Diğer türlerin üreme sistemleri genellikle
        polijinik yani tek erkek çok dişili ve nadiren de poliandrik yani tek dişi çok erkeklidir. Kuşlar eşeyli üreme
        yoluyla
        döllenen yumurtalar yumurtlayarak çoğalır. Genellikle bir yuvaya yumurtlanan yumurtalar üzerinde ebeveyn
        kuluçkaya
        yatar. Kuşların çoğu yumurtadan çıktıktan sonra yavrularının bakımına belirli bir süre devam eder.

        Birçok kuş türü insanlar tarafından besin olarak ya da üretim sektöründe hammadde kullanımı açışından ekonomik
        olarak
        önem taşır. Evcil ya da yabani kuşlar yumurta, et ve tüy için önemli kaynaklardır. Ötücü kuşların, papağanların
        ve diğer
        kuş türlerinin ev hayvanı olarak kullanımı yaygındır. Guano (kuş dışkısı) gübre olarak kullanılmak üzere
        toplanır.
        Kuşlar insanlık kültüründe çağlar boyunca yer almıştır. İnsan eylemleri nedeniyle 17. yüzyıldan beri yaklaşık
        120 ila
        130 kadar kuş türünün soyu tükenmiştir ve daha önceki yüzyıllarda soyu tükenen kuş türlerinin sayısı yüzleri
        aşmaktadır.
        İnsanlık nedeniyle günümüzde 1200 kadar kuş türü soylarının tükenmesi tehdidi altındadır ama onları koruma
        altına almak
        için çalışmalar da yapılmaktadır. Kuş gözlemi ekoturizm sektörü içinde önemli bir yer tutmaktadır.</p>
    <a href="https://www.wikipedia.org/">Daha fazla bilgi için</a>
</body>

</html>